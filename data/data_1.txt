Dzisiaj był naprawdę piękny dzień. Za oknem leciała gżegżółka. Na lekcji chemii robiliśmy doświadczenie ze srebrzystą rtęcią i półmetalami. Nagle wybuchł pożar. Spalił się bukszpan, który rósł na parapecie. Nauczyciel chwycił gaśnice i jak Herakles zaczął ratować płonącą klasę. Następnie przyjechała straż pożarna i po chwili ogień był już ugaszony. Kolejną lekcją miała być historia. Poznawaliśmy na niej style architektoniczne, dzieje homo sapiens i hieroglifów. Dowiedzieliśmy się co znaczy słowo holokaust i dlaczego jest taki straszny dla Żydów. Słowa hipochondryk i oligarchia też nie są już nam obce. Drugim tematem były religie. Nauczyciel ciekawie opowiadał o Mahomecie i Abrahamie, głównych przywódcach religijnych. Czwartą lekcją była biologia. Nauczycielka otworzyła dziennik i powiedziała do Antka: „scharakteryzuj mi budowę mitohondrium”. Chłopiec nic nie wiedział. Dostał „jedynkę”. Następnie pani mówiła o komórkach i skórze. Wykorzystywaliśmy mikroskop do obserwacji wnętrza kwiatów. Pani pokazała nam jak postępować, aby rośliny miały piękne, rozłożyste liście. Na pewno wyhodujemy wspaniałą paproć. Opowiadała nam o królestwach, gatunkach i rodzajach organizmów. W ogóle bardzo mi się podobały dzisiejsze lekcje.
Dla wielu może być zaskoczeniem to, jak długą i ciekawą historią szczyci się piłka nożna. Najstarsze wzmianki o niej w Anglii pochodzą jeszcze z 1170 roku – kiedy to młodzież spotykała się na polach, by „grać w piłkę”. Pewne elementy tego sportu sięgają nawet II i III wieku p.n.e. w Chinach. Ówczesne podręczniki wojskowe opisują mianowicie ćwiczenia zespołowe zwane „tsu chu”, podczas których przeciwnicy używali skórzanej piłki wypchanej piórami i włosiem. Zadanie polegało na umieszczeniu jej w siatce zamocowanej na bambusowych tyczkach przy jednoczesnej obronie własnej siatki. Podobne gry znane były również starożytnym Egipcjanom i Grekom, co dowodzi, że sport ten ma bardzo bogate tradycje.
Organizacja działań w grze w piłkę nożną ciągle ewoluuje. W Anglii w latach 1810-1863 w okresie żywiołowej gry, opartej na dużej, indywidualnej improwizacji zawodników, stosowano ustawienie zawodników 1-10 (bramkarz i napastnicy). W 1863 roku powstało ustawienie oparte
na dwóch liniach zawodników grających w polu 1-1-9 (bramkarz, obrońca, napastnicy). Ujednolicenie przepisów gry, dokonane w latach 1863-1872, oraz systematyczne podnoszenie poziomu umiejętności gry spowodowało liczne zmiany w sposobach ustawienia zespołów. Najczęściej stosowano ustawienie 1-2-8 lub systemy oparte na trzech liniach: 1-1-1-8; 1-1-2-7 lub 1-2-1-7.
W 1872 roku reprezentacja Szkocji w meczu z Anglią zastosowała nowy wariant ustawienia, a mianowicie 1-2-2-6. W odpowiedzi, w 1883 roku, Anglicy wykorzystali nowy oryginalny system gry, zwany klasycznym lub piramidalnym. Charakteryzował się on ustawieniem zawodników w kształcie piramidy – bramkarz - 2 obrońców - 3 pomocników - 5 napastników (1-2-3-5). Opierał się o wyraźne wzmocnienie linii pomocy i wyrównanie liczby zawodników ofensywnych i defensywnych. Był  konsekwencją przepisu o spalonym, który ograniczał działania ofensywne, a ułatwiał bronienie. W tym systemie gra obrońców polegała głównie na działaniach w określonych strefach boiska. Szczególną role spełniał środkowy pomocnik, który był pierwszym zawodnikiem rozgrywającym, kierował grą, decydował o przyspieszeniu lub zwolnieniu akcji, wspierał obrońców i napastników.